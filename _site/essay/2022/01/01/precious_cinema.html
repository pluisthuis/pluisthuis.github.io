<!DOCTYPE html>
<html lang="en">

<head>
    <meta http-equiv="content-type" content="text/html; charset=UTF-8">
    <meta charset="utf-8">
    <meta name="viewport" content="width=device-width,initial-scale=1,minimum-scale=1,maximum-scale=5">
    <meta name="format-detection" content="telephone=no">
    <link id="favicon" rel="icon" type="image/svg+xml" href="/favicon.svg" data-hid="2c9d455">
    <link href="/assets/deckard-regular.css" rel="stylesheet">
    <link rel="stylesheet" href="/assets/styles.css">
    <!-- LightGallery Stuff -->
    <link href=" https://cdn.jsdelivr.net/npm/lightgallery@2.7.2/css/lightgallery-bundle.min.css " rel="stylesheet">
    <script src=" https://code.jquery.com/jquery-3.7.1.min.js "></script>
    <script src=" https://cdnjs.cloudflare.com/ajax/libs/lightgallery/2.7.2/lightgallery.min.js "></script>
    <script src=" https://cdnjs.cloudflare.com/ajax/libs/lightgallery/2.7.2/plugins/thumbnail/lg-thumbnail.min.js "></script>
    <script src="https://cdnjs.cloudflare.com/ajax/libs/lightgallery/2.7.2/plugins/zoom/lg-zoom.min.js"></script>
    <script src="https://cdnjs.cloudflare.com/ajax/libs/lightgallery/2.7.2/plugins/vimeoThumbnail/lg-vimeo-thumbnail.min.js"></script>
    <script src="https://cdnjs.cloudflare.com/ajax/libs/lightgallery/2.7.2/plugins/video/lg-video.min.js"></script>
    <!-- Begin Jekyll SEO tag v2.8.0 -->
<title>Het realisme van Wes Andersons esthetiek | Celeste’s Portfolio</title>
<meta name="generator" content="Jekyll v4.3.2" />
<meta property="og:title" content="Het realisme van Wes Andersons esthetiek" />
<meta property="og:locale" content="en_US" />
<meta name="description" content="Het realisme van Wes Andersons esthetiek" />
<meta property="og:description" content="Het realisme van Wes Andersons esthetiek" />
<link rel="canonical" href="http://localhost:4000/essay/2022/01/01/precious_cinema.html" />
<meta property="og:url" content="http://localhost:4000/essay/2022/01/01/precious_cinema.html" />
<meta property="og:site_name" content="Celeste’s Portfolio" />
<meta property="og:type" content="article" />
<meta property="article:published_time" content="2022-01-01T00:00:00+01:00" />
<meta name="twitter:card" content="summary" />
<meta property="twitter:title" content="Het realisme van Wes Andersons esthetiek" />
<script type="application/ld+json">
{"@context":"https://schema.org","@type":"BlogPosting","dateModified":"2022-01-01T00:00:00+01:00","datePublished":"2022-01-01T00:00:00+01:00","description":"Het realisme van Wes Andersons esthetiek","headline":"Het realisme van Wes Andersons esthetiek","mainEntityOfPage":{"@type":"WebPage","@id":"http://localhost:4000/essay/2022/01/01/precious_cinema.html"},"url":"http://localhost:4000/essay/2022/01/01/precious_cinema.html"}</script>
<!-- End Jekyll SEO tag -->

</head>

<body class="darkmode">
    <div id="__nuxt">
        <div>
            <aside class="left">
                <div class="left__flex">
                    <nav class="menu">
    <a aria-current="page" href="/index.html"
        class="menu__item "> Projecten </a>
    <a href="/film.html" class="menu__item "> Film </a>
    <a href="/fotografie.html" class="menu__item "> Fotografie </a>
    <a href="/essays.html" class="menu__item "> Essays </a>
    <a href="/beeldend.html" class="menu__item "> Beeldende Kunst </a>
    <a href="/about.html" class="menu__item "> Over mij </a>
</nav>
                </div>
            </aside>
            
            <div class="right"
                style="translate: none; rotate: none; scale: none; transform: translate(0px); opacity: 1;">
                <main>
                    <section class="content essay">
    <h1 id="het-realisme-van-wes-andersons-esthetiek">Het realisme van Wes Andersons esthetiek</h1>

<p>In zijn essay stelt Julian Hanich dat de combinatie van een extreem esthetische stijl en het ontbreken van sociaal en politiek engagement in de inhoud bij films van regisseurs als Wes Anderson problematisch is. Hun creativiteit en verbeeldingskracht lijkt van deze films af te druipen en om deze reden doopt Hanich dit soort ‘schattige’ films tot ‘precious cinema’. Wes Andersons ‘precious’ cinema zou het ontbreken aan een verbinding met de realiteit. Dit belicht Hanich enkel aan de hand van de inhoud van de films, maar zoals MacCabe stelt is de “subject matter” van de film slechts de tweede conditie voor realistische films.</p>

<p>Waar ik me in dit essay dan ook op wil richten, is de relatie esthetiek en realisme en hoe esthetiek de notie van realisme niet verwaarloost, zoals Hanich lijkt te stellen, maar juist versterkt. Als uitgangspunt neem ik de cinema van Wes Anderson. Staan deze films los van de werkelijkheid buiten Andersons ‘poppige’ studio’s zoals Hanich betoogd of zit er wel degelijk sociaalpolitieke relevantie in? Esthetiek en realisme klinkt als een tegenstelling bij Hanich, maar toch haalt hij de extreem gestileerde films van de Zweedse regisseur Roy Andersson aan, als voorbeeld voor geëngageerde cinema met een kritische referentie naar de echte wereld. Het wel of niet esthetisch zijn is dus geen criterium voor de realistische waarde van een film.</p>

<p>Roy Anderssons minimalistische, maar sterk gestileerde mise-en-scène doet denken aan Robert Bressons filmideologie, waar hij pleit voor “visual slimpicity”. Bresson gebruikt het kunstzinnige, om de kijker het bewustzijn van het beeld te ontnemen. Film moet immers eerder het hart, dan de geest raken. Het gevoel (direct) is realistischer dan de creatie die het brein ervan maakt (indirect). De ware kunst van cinema, volgens Bresson, is het creëren van subtiele relaties, relaties tussen alles wat getoond wordt op het doek. Deze worden enkel zichtbaar door gebruik van minimalistische technieken. Uitbundige stijl leidt het oog hiervan af. Ook kleur, een middel dat typerend is voor Wes Andersons cinema, palmt het oog van de kijker in en onttrekt haar op deze wijze van het wezenlijke drama. Collin Burnett haalt Bazin aan over de “realism of high artifice” van Orson Welles, zijn realisme van juist theatrale stijl in decors en kostuums. Deze ‘realism of high artifice’ is ook toepasbaar op Federico Fellini’s films, die veel gelijkenissen tonen met Wes Anderson door het spanningsveld tussen realisme en het artificiële. Fellini, in tegenstelling tot Bresson, omarmt het artificiële karakter van film en gebruikt dit om dichter tot de waarheid te komen. Een film, als representatie van de werkelijkheid in plaats van de werkelijkheid zelf, is kunstmatig. Film moet dan ook niet de indruk wekken dat het echt is, daarom is het van belang dat het publiek bewust wordt gemaakt van het artificiële. De waarheid, zo beweert Fellini, “can be revealed through outward artifice”. Wes Anderson uit deze kunstmatigheid door middel van niet-natuurlijke (vaak pastelachtige) kleuren en ‘geknutselde’ decors, die in grootte of vorm niet overeenkomen met de fotografische werkelijkheid. Daarnaast verwijzen zijn films vaak naar andere kunstgrepen als schilderkunst en literatuur. Het esthetische wordt dus zowel op minimalistische, als theatrale wijze ingezet voor realistisch effect.</p>

<p>Een oplossing voor de ingewikkelde verhouding realisme en esthetiek in Andersons films, kan worden gevonden in de tegenstrijdigheid die dit oplevert. In Wes Andersons films is er vaak sprake van systematische afwijzing van de dominante discourse, waar Collin MacCabe naar refereert met de term ‘strategies of subversion’ . Deze ‘strategies’ zitten ingesloten in een structurele tegenstrijdigheid binnen de film, wat leidt tot een vervreemdingsgevoel van de kijker. Zoals MacCabe eerder al aangaf, is het onderwerp van de film slechts de tweede conditie voor realisme, hetgeen de realistische film typeert, is de structuur: de manier waarop het onderwerp wordt geordend en gearticuleerd. Wes Anderson bewerkstelligt deze staat van verwarring met de contradictie in stijl en inhoud van zijn films: zo duister als Andersons onderwerpen zijn, zoals zelfdoding en existentialistische angst, zo kleurrijk en lieflijk is zijn stijl, met lichte pastelkleuren en poppige decors en personages. Hierdoor wordt een vervreemdingsgevoel gewekt, dat de kijker in een andere positie stelt, dat cruciaal is voor een realistische ‘tekst’ volgens MacCabe. De film krijgt een zekere materialiteit, de kijker kan door zijn bewustwording reflecteren op wat getoond wordt en komt daardoor dichter bij de werkelijkheid.</p>

<p>Waar Hanich stelt dat in de ‘precious cinema’ van Wes Anderson de stijl leidend is en daardoor politieke en sociale relevantie ontbreekt, laten Fellini en MacCabe zien hoe deze extreem esthetische stijl juist leidt tot een bewustzijn binnen de film. Deze bewustwording is essentieel voor de connectie met de realiteit. Bij Fellini kan de artistieke stijl, an sich, een bewustzijn van het medium creëren bij het publiek en bij MacCabe is het de contradictie die gevormd kan worden in stijl en inhoudt, zoals bij Wes Anderson het geval is. De stijl van Wes Anderson is dus niet slechts een uiting van creativiteit, zoals Hanich beweert, maar precies hier, in Andersons stijl, zit de realistische waarde van zijn cinema.</p>

<p><strong>Bibliografie</strong></p>

<hr />

<ul>
  <li>Burnett, Colin. The Invention of Robert Bresson : The Auteur and His Market.</li>
  <li>Dilley, Whitney Crothers. The Cinema of Wes Anderson: Bringing Nostalgia to Life.</li>
  <li>Hanich, Julian, ‘Oh, Inventiveness! Oh, Imaginativeness! Precious Cinema and Its Discontents: A Rant,’ Nicholas Baer, Maggie Hennefeld, Laura Horak, Gunnar Iversen, eds.</li>
  <li>MacCabe. ‘Realism and the Cinema: Notes on some Brechtian theses.’</li>
  <li>Wollen, Peter. ‘The Auteur Theory.’ Leo Braudy and Marshall Cohen, eds. Film Theory and Criticism.</li>
</ul>

</section>
                </main>
            </div>
        </div>
    </div>
</body>

</html>